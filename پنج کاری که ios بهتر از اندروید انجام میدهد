5 کاری که iOS بهتر از اندروید انجام می‌دهد
متاسفیم که با گفتن این حرف طرفداران اندروید را ناراحت می‌کنیم؛ اما باید قبول کنیم که در برخی موارد iOS از اندروید بهتر است.
در حالی که بسیاری استدلال می‌کنند که محبوبیت اپل تنها به واسطه نام تجاری آن است، اما ما با بررسی‌هایی که داشته‌ایم دلایلی فراتر پیدا کرده‌ایم؛ البته به عنوان فردی که روزانه با تکنولوژی درگیر هستیم باید بپذیریم که برخی کارها را iOS بهتر انجام می‌دهد.
به طور کلی iOS سریع‌تر و روان‌تر است
معمولا از هر شخصی که قبل از آیفون از گوشی اندروید استفاده می‌کرده سوال کنید که کدام یک کمتر دچار سکته‌های ناگهانی می‌شود، بدون مکث آیفون را می‌گوید؛ عملکرد سریع و روان یکی از کارهایی است که iOS معمولاً بهتر از اندروید انجام می‌دهد. 
در حالی که منتظر آیفون 13 و ویژگی‌های خارق‌العاده آن هستیم باید بگوییم که در حال حاضر آیفون 12 پرو مکس در قوی‌ترین تلفن هوشمند اپل است که از پردازنده 6 هسته‌ای با 6 گیگابایت رم بهره می‌برد. در حقیقت ثابت شده است که پردازنده‌های اپل بهتر از پردازنده‌های کوالکام است که در گوشی‌های اندروید هستند. 
این بدان معنا نیست که همه دستگاه‌های iOS می‌توانند از همه دستگاه‌های اندروید بهتر عمل کنند؛ برخی از گوشی‌های اندرویدی با ویژگی‌های فوق العاده و عملکرد خیره کننده ساخته شده‌اند. اما به طور کلی دستگاه‌های iOS سریع‌تر و روان‌تر از اکثر تلفن‌های اندروید در محدوده قیمتی قابل مقایسه هستند.
استفاده از iOS بسیار ساده است
هرچند نکته‌ای که در اندروید جذاب‌تر به نظر می‌رسد و آن را کمی جذاب می‌کند، تغییراتی است که در زمینه بصری‌سازی  داشته است؛ اما حقیقت این است که هنوز کمی گیج‌کننده می‌تواند باشد. اگر شما طرفدار اندروید باشید و یک گوشی از برند سامسونگ داشته باشید، اگر هنگام تعویض از برند دیگری مثل شیائومی انتخاب کنید باید با ناسازگاری و تفاوت‌های بین سازندگان تلفن کنار بیایید؛ زیرا اکثر گوشی‌های اندرویدی از نظر بصری متفاوت هستند.
طرفداران اپل از سادگی سیستم عامل خود لذت می‌برند و بدون شک یکی از کارهایی است که iOS بهتر از اندروید انجام می‌دهد. بسیاری از دوستداران آیفون گوشی‌ای را می‌پسندند که استفاده از آن آسان باشد و بتواند آنها را با کمترین تلاش به محتوای موردنظر خود برساند. 
به روز رسانی به موقع
به روز رسانی نرم افزار قطعاً یکی از کارهایی است که iOS بهتر از اندروید انجام می‌دهد. اگر دستگاه iOS شما واجد شرایط دریافت آخرین به روزرسانی باشد، به محض راه اندازی آن را دریافت می‌کند. این موضوع می‌تواند برای دستگاه‌های قدیمی که نمی‌توانند نسخه‌های جدید iOS را دریافت کنند خبر بدی باشد.
تولیدکنندگانی مانند سامسونگ، شیائومی و سایر دستگاه‌ها باید به روز رسانی را دریافت کرده، روی آن کار کنند، آن را برای دستگاه شما بهینه کنند و سپس آن را مورد استفاده شما قرار دهند. 
امنیت
این مورد به دلیل یکپارچه شدن به روزرسانی‌های امنیتی گوگل، مانند گذشته یک طرفه نیست و فقط به اپل تعلق ندارد. گوگل همچنان به حفظ امنیت گوگل پلی استور و افزودن اقداماتی برای اطمینان از ایمن ماندن تلفن‌ها و اطلاعات کاربران ادامه داده است. 
این موارد شامل مواردی مانند تأیید دو مرحله‌ای ، محافظت گوگلی پلی، مجوزهای کنترل شده برنامه و موارد دیگر است. این ارتقا امنیت قوی اندروید را ایجاد می‌کند که با iOS قابل رقابت است. iOS دارای به روزرسانی‌های سازگارتر برای همه دستگاه‌ها، یک اکوسیستم بسته است که نفوذ در آن سخت تر است. همه این عوامل در کنار هم، هدف قرار دادن کاربران iOS برای افراد سودجو را سخت‌تر می‌کند.
ارزش فروش مجدد
این دقیقاً یکی از کارهایی نیست که iOS بهتر از اندروید انجام می‌دهد، اما اپل نسبت به اکثر رقبای تلفن همراه خود از مزیت محبوبیت در بازار برخوردار است. آیفون، آیپد و سایر محصولات اپل معمولاً ارزش بسیار بهتری نسبت به محصولات اندروید دارند. این بدان معناست که وقتی نسخه‌ی جدیدی از آیفون به بازار می‌آید شما می‌توانید گوشی قبلی خود را بفروشید و با کمی پس انداز نسخه‌ی جدید را خریداری کنید.
بیایید همه چیز را با مثالی در دنیای واقعی به تصویر بکشیم. 
آیفون 11 پرو مکس در سپتامبر 2019 با قیمت 1099 دلار عرضه شد و در حال حاضر بین 550 تا 750 دلار در شرایط خوب به فروش می رسد؛ این مقدار حدود 50 تا 68 درصد ارزش اولیه آن خواهد بود. در همین حال، سامسونگ گلکسی نوت 10 پلاس در آگوست 2019 با قیمت 1099 دلار عرضه شد و از 350 تا 450 دلار در eBay به فروش می‌رسد. این مقدار معادل 32 تا 41 درصد مقدار اولیه است. 
این مثال بهترین سناریو برای اندروید است. سامسونگ یکی دیگر از مارک‌های محبوب است که تمایل دارد ارزش خود را بهتر از بقیه در کلاس خود حفظ کند. هنگامی که آن را با سایر تولیدکنندگان اندرویدی کوچکتر مقایسه می‌کنید، ارزش فروش مجدد بیشتر به نفع اپل است.
