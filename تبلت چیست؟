تبلت‌ها نه تنها برای سرگرمی، بلکه برای اکثر کارهای روزمره نیز مناسب هستند. اگرچه در حال حاضر، اکثر مردم تلفن هوشمند دارند؛ اما تبلت‌ها از محبوبیت بیشتری برخوردار هستند. البته صرف نظر از این موضوع که اپل، سامسونگ، لنوو یا سازنده دیگری باشد، اکثر خانواده‌ها حداقل یک تبلت را در خانه دارند.

تبلت چیست

تبلت دستگاهی با مشخصات کامپیوتر اما شبیه یک تلفن هوشمند است و همچنین از طریق صفحه لمسی کار می‌کند. با این حال صفحه نمایش تبلت بزرگتر است؛ به همین دلیل تا حدی برای برقراری تماس‌های ویدیویی مناسب‌تر است. از طرف دیگر، برای خواندن کتاب الکترونیکی، پخش ویدئو، بازی کردن، گوش دادن به موسیقی و انجام تحقیقات در اینترنت ایده آل است. بر خلاف نوت بوک، تبلت دارای صفحه کلید نیست اما قابلیت اتصال صفحه کلید خارجی را دارد. تبلت‌ها در قیمت‌های مختلف وجود دارند که البته قیمت آن‌ها ارتباط مستقیمی با نرم افزار استفاده شده در آن‌ها، اندازه صفحه نمایش و سایر ویژگی‌های تبلت‌ها بستگی دارد.

نرم افزار تبلت
تبلت‌ها در سیستم عامل خود به وضوح متفاوت هستند. این موضوع نه تنها به میزان کاربر پسند بودن یک مدل بستگی دارد؛ بلکه به برنامه‌هایی که بر روی دستگاه اجرا می‌شوند نیز بستگی دارد. در حال حاضر سه سیستم عامل مختلف در تبلت‌ها استفاده می‌شود: iOS ، اندروید و ویندوز.

سخت افزار تبلت

در تبلت‌ها ، سخت افزار اولویت کمتری نسبت به رایانه‌ها و لپ تاپ‌ها دارد؛ با این وجود، تأثیر تعیین کننده‌ای بر عملکرد و کاربرپسندی دارد.

دوربین

در مقایسه با تلفن‌های هوشمند، دوربین روی تبلت‌ها معمولاً کیفیت تصویر پایین‌تری دارد. اکثر تبلت‌ها دارای دوربین اصلی و سلفی هستند. در مورد مدل‌های گران قیمت اکثرا تا دوازده مگاپیکسل و مدل‌های ارزان قیمت، اغلب فقط هشت مگاپیکسل دارند. برای دوربین سلفی معمولاً دو مگاپیکسل کافی است .
